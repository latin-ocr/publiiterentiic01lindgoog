viii PRAEFATIO LINDENBROGII.

integritati suae restituta sunt. «Iuverunt etiam nonnihil collec-
tanea quaedam, quae in bibliotheca regia Parisiensi, et scheda
vett. Pet. Danielis Aureliani, viri humanissimi. Sed nescioqui
veluti de compacto factum, ut Graeca fere omnia in omnibus
libris adeo vitiose scripta, ut raro quid inde boui extricare licu-
erit, vel indagare, quod specie recti placeret. Itaque non
nostro saltim, sed aliorum quoque judicio, characteres vitiosos
proponere voluimus, ut cuilibet pro captu ac lubidine emen-
dandi causa relinqueretur integra.

Eugraphiuru non uni debemus. Praeter pauca enim illa,
quae hujus scholiastae Faernus vir diligentissimus olim in ltalia
provulgavit, alia longe plura ex antiquissimo libro Ant. Loiselll
I. C. nunc primum edita: et quae huie deerant, ex nobiliss.
Franc. Olivarii codice suppleta sunt. Cretera vero quae deside·
rantur, si tanti videbuntur, a felicioribus meliori seculo fors
y fuat an in lucem proferri poterunt: nam ut nos hic Italis plura
praestitimus, sic alii diligentiam nostram si supplebunt, non in·
videbimus: laus est publica. Extat quidem Parisiis in biblio·
theca regia commentum in hune comicum, Eugraphii titulo
insignitum: sed adeo ineptum, adeoque nugis plenum, ut vere
quis ex Luciorum schola detonsi cujusdam tenebrionis dixerit
blatteramentum: idcireo etiam ejusmodi affaniis editionem hanc
contaminare nobis religio fuit.

Postremo: observationes quasdam adjecimus, breves illas,
et nostro more modoque faetas3 magis ut de varietate lectionis
et fide veri constaret, quam ut prolixe hic omnia explicarentur.
Quod rectius hercle vero facient magistri in ludo et umbra, ne
publice τὴν ἀκρισίαν ἐκθεατρίζειν necessum habeamus, aut cum
insanientibus furere3 qui nullum amplius librum prodire pa-
tiuntur, nisi ingentibus commentariis oneratum, oie ἂν ἄχθος
eluat ἡμιόνων πολλῶν. Proinde, lector, si probus es, laus
nobis tribuenda est quod egimus, venia denda quod reliquimus.
Feliciter.

 

